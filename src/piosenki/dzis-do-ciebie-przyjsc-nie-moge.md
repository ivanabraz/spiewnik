---
letter: 'x'
title: 'Dziś do Ciebie przyjść nie mogę'
id: 'dzis-do-ciebie-przyjsc-nie-moge'
---

Dziś do ciebie przyjść nie mogę<br/>
Zaraz idę w nocy mrok<br/>
Nie wyglądaj za mną oknem<br/>
W mgle utonie próżno wzrok<br/>
Po cóż ci kochanie wiedzieć<br/>
Że do lasu idę spać<br/>
Dłużej tu nie mogę siedzieć<br/>
Na mnie czeka leśna brać<br/>
<br/>
Księżyc zaszedł hen za lasem<br/>
We wsi gdzieś szczekają psy<br/>
A nie pomyśl sobie czasem<br/>
Że do innej tęskno mi<br/>
Kiedy wrócę znów do ciebie<br/>
Może w dzień a może w noc<br/>
Dobrze będzie nam jak w niebie<br/>
Pocałunków dasz mi moc<br/>
<br/>
Gdy nie wrócę niechaj z wiosną<br/>
Rolę moją sieje brat<br/>
Kości moje mchem porosną<br/>
I użyźnią ziemi szmat<br/>
W pole wyjdź pewnego ranka<br/>
Na snop żyta dłonie złóż<br/>
I ucałuj jak kochanka<br/>
Ja żyć będę w kłosach zbóż<br/>
I ucałuj jak kochanka<br/>
Ja żyć będę w kłosach zbóż