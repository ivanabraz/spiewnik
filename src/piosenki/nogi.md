---
letter: 'n'
title: 'Nogi'
id: 'nogi'
---

Ideałów twych małą kolekcję<br/>
codzienności patyna już kryje<br/>
i ambicja z wolna usypia<br/>
mrucząc: ale tyję<br/>
<br/>
I choć głowę odwracasz od burzy<br/>
w miękkich kapciach młodość swą chowasz,<br/>
wiatr wesołą melodię ci niesie,<br/>
a z melodią słowa<br/>
<br/>
ref.:<br/>
Dopóki tylko nogi, nogi dwie będą nosić mnie<br/>
Dopóki z mej gitary, będzie płynął śpiew<br/>
Dopóki tylko góry i jeziora, będą wzywać nas<br/>
To zawsze na wędrówkę, jeszcze będzie czas<br/>
<br/>
Zabierz więc odkurzone marzenia,<br/>
starych wspomnień porcję niemałą<br/>
Potem nogą pchaj wszystko w plecak,<br/>
choćby wejść nie chciało<br/>
<br/>
I odszukaj nas na starych szlakach,<br/>
my będziemy jak zawsze ci sami<br/>
Starych miejsc odszukaj przy ogniskach<br/>
i zaśpiewaj z nami<br/>
<br/>
ref.